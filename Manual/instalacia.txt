1. Spustiť AlyaVahaInstaller.exe
2. Vybrať počet zariadení (váh), pre ktoré sa vytvorí databáza
3. Odklikať inštaláciu - automaticky sa vytvorí ikonka na ploche a program sa automaticky spustí
/4. Ak by ste náhodou vybrali, že sa program automaticky nespustí alebo by sa po inštalácii reštartol PC, je potrebné ho prvýkrát spustiť kliknutím na neho pravým tlačidlom a vybrať "Spustiť ako správca"

--------------------------------------------------------------------------------

Predvolene je nainštalovaný v C:\Program Files (x86)\AlyaVaha (ak ste počas inštalácie nevybrali inú cestu).
Pri prvom spustení programu sa inicializuje databáza, tá sa nachádza v C:\sqlite.
Prvým spustením sa program naviaže na daný PC. Keď sa aj s databázou prekopíruje na iný PC, nebude fungovať.
Inštalačka by sa ale nemala s nikým zdieľať.

--------------------------------------------------------------------------------

V zložke programu, kde je nainštalovaný, sa vytvára súbor error.log (koncovku nemusí byť vidno), kde sa logujú všetky chyby.
Najnovšie sú na spodku súboru.

--------------------------------------------------------------------------------

V zložke programu je konfiguračný súbor configuration.json. Dá sa meniť len s administrátorským právom na PC (napr. si nájdeme v Ponuke Štart Poznámkový blok / Notepad, klikneme naňho pravým tlačidlom "Spustiť ako správca" a v ňom potom vyberieme cestu ku konfiguráku, napr. C:\Program Files (x86)\AlyaVaha\configuration.json).

Súbor môže vyzerať takto:
{
  "ConnectionString": "Data Source=C:\\sqlite\\AlyaVaha.db",
  "Zoom": 125,
  "Timeout": 100,
  "LightTimeout": 1000,
  "ReadAllHistoryData": false
}

ConnectionString sa používa na pripojenie k databáze - obsahuje jej cestu. Dá sa zmeniť, ak chceme zmeniť databázu.

Zoom nastavuje rozlíšenie programu - je to údaj v percentách. Môže sa stať, že na veľkom monitore budú texty malé, vtedy môžeme zoom dať väčší. Prípadne na malom monitore ho nastavíme menší.

Timeouty sú v milisekundách a sú 2 - prvý je na väčšinu komunikácie, druhý "Light" sa používa na riadiace príkazy, pri ktorých niekedy váha dlhšie odpovedá. Ak by sa stávalo, že váha v programe vypadáva (vidíme ju často že je Nepripojená), skúste ich nastaviť väčšie.

Príznakom ReadAllHistoryData sa nastavuje, či program vyčíta z váhy (z jej tabuľky vážení) všetky váženia, ktoré tam sú (môžu tam byť nejaké historické, napr. keď sa s váhou vážilo manuálne bez programu). Ak je true, vyčíta všetky a uloží ich do DB. Ak je false, vyčíta vždy len jedno najnovšie váženie.